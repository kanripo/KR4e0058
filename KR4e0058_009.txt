# -*- mode: mandoku-view; -*-
#+TITLE: 強齋集
#+DATE: 2015-08-25 00:17:50.900211
#+PROPERTY: ID KR4e0058
#+PROPERTY: BASEEDITION WYG    
#+PROPERTY: JUAN 卷九
<pb:KR4e0058_WYG_009-1a>¶
欽定四庫全書¶
　強齋集卷九¶
　　　　　　　　　　　　　明　殷奎　撰¶
　拾遺¶
　　婁侯廟¶
子布文武才鼎峙非本志伯言社稷臣早定西龕計覇¶
功照吴甸侯封啓婁地何以慰遺民於焉崇祭祀¶
　　王御史墓¶
<pb:KR4e0058_WYG_009-1b>¶
御史春秋學脫略專門陋見諸行事間大用亦未究氣¶
直沮權相憂深曠儲副復墓非為眩所思在耆舊¶
　　李侍御墓¶
李公讀論語探道悟淵微政推守令最名重諫諍司生¶
平信跌蕩之死氣不衰表樹限樵牧善政固在兹¶
　　劉龍洲祠¶
改之亦豪邁生世何落落抑欝過宫書蹭蹬勤王略悲¶
歌能無動沉醉信有託新祠薦寒泉九原詎可作¶
<pb:KR4e0058_WYG_009-2a>¶
　　朱節婦塜(元朱虎/妻茅氏)¶
節婦當盛年罹此家禍酷逼迫惡少手夫死身靡辱朝¶
論旣旌崇國史復収録守臣舉墜典持此厲末俗¶
　　送張户部銓選江西¶
太平天子念遐方典選應推漢署郎星劍倚空開北極¶
龍旌照海壓南荒乆知郡縣求循吏湏信朝廷守舊章¶
使節重煩采民瘼遄歸奏對近清光¶
　　古樂府煌煌京洛行送施掾史克讓使還京都¶
<pb:KR4e0058_WYG_009-2b>¶
白日麗中天帝京何煌煌禁門十二樓複道遥相望瑶¶
樹帶靈囿醴泉溢蘭塘殊封建秦虢華胄躡金張冠盖¶
燿里閈車馬隘康莊丈夫四方志萬里覲清光朝從丞¶
相騎暮登丞相堂獻納資謨謀致澤躋皇唐眷言善自¶
勗令聞如圭璋¶
　　古樂府江水一百里送海道千户殷仲實¶
江水一百里潮生江欲平離情付潮水相送到吴城¶
江水一百里行行復采蓮蓮根共連葉不礙使君船¶
<pb:KR4e0058_WYG_009-3a>¶
江水一百里蒲帆阿那移相思若流水那復有窮時¶
　　顧玉山金粟塜秋宴集¶
艱時阻良覯故人成逺别始登金粟塜仰見端正月舊¶
遊獨徘徊桂枝重攀折玉盃承夕露翠竹落蒼雪賔筵¶
列才彦末至慙獨劣賦詩詎云工庶以慰契濶¶
　　題畵¶
大樹秋霜老新亭落日孤登臨時極目風景未應殊¶
　¶
<pb:KR4e0058_WYG_009-3b>¶
　¶
　¶
　¶
　¶
　¶
　¶
　¶
　強齋集巻九¶
